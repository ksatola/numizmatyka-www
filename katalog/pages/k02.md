[Powrót](../)


## Monety greckie, rzymskie, celtyckie, bizantyjskie i islamskie (VI w. p.n.e. - X w. n.e.)

### Sekcje
- [Od wymiany towarowej do monety](#m1)
- [Monety antyczne](#m2)
- [Monety prehistoryczne na ziemiach polskich (VI w. p.n.e. - X w. n.e.)](#m3)


<a id='m1'></a>
### Od wymiany towarowej do monety
Pieniądz to towar uniwersalny, który można wymienić na dowolny inny. W czasach, gdy nie było pieniędzy, ludzie wymieniali towar za towar. Było to bardzo niewygodne, więc z czasem jako środka wymiany zaczęto używać wybranych przedmiotów. Musiały być one trwałe, łatwe do przenoszenia i do podziału na części oraz akceptowane jako środek wymiany przez wszystkie strony. W ten sposób narodziły się płacidła, które zaczęły pełnić funkcję pieniądza.

Płacidłami były m.in.: muszle, tkaniny, zboże, sól, futra. Niekiety śladem po dawnym, przedmonetarnym pieniądzu jest nazwa aktualnej waluty. Słowo rubel (nazwa waluty rosyjskiej) pierwotnie oznaczało odrąbany kawałek srebra, a kuna (dawna waluta Chorwacji) to pamiątka po czasach, gdy płacono skórkami kun. Miernikiem wartości i środkiem wymiany były też metale, zwłaszcza szlachetne. Szczególnie cenne były srebro i złoto; w handlu posługiwano się ich bryłkami, lanymi plackami lub sztabkami. Przejście do pieniądza monetarnego dokonało się w chwili, gdy na bryłce metalu pojawił się znak emitenta (pana menniczego), np. króla, który gwarantował jej urzędową wartość.


<a id='m2'></a>
### Monety antyczne
W VII w. p.n.e. swoje stemple na kawałkach elektronu (naturalnego stopu złota ze srebrem) położyli Kandaules (717–687 p.n.e.) i Gyges (680–644 p.n.e.), królowie Lidii, państwa w Azji Mniejszej. Stempel królewski, nadający kawałkowi metalu urzędową, ogólnopaństwową gwarancję, uczynił z niego monetę. Za tym przykładem poszły miasta jońskie wybijając w kawałkach elektronu swoje godła związane z panującym kultem religijnym. Nie wszyscy panowie menniczy mieli dostęp do elektronu, więc w większości wypadków zaczęto stosować srebro i złoto. 

<table class="center">
  <tr>
    <th>Nr kat.</th>
    <td>1</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>525-475 p.n.e.</td>
  </tr>
  <tr>
    <th>Nominał</th>
    <td>Obol (podstawowa drobna jednostka monetarna w starożytnej Grecji)</td>
  </tr>
  <tr>
    <th>Mennica</th>
    <td>Milet (Jonia pod panowaniem królestwa Lidii)</td>
  </tr>
  <tr>
    <th>Materiał</th>
    <td>Cu + Ag</td>
  </tr>
  <tr>
    <th>Waga [g]</th>
    <td>0,89</td>
  </tr>
  <tr>
    <th>Średnica [mm]</th>
    <td>8 x 10</td>
  </tr>
  <tr>
    <th>Awers</th>
    <td><img src="images/0001 - VI-V pne - obol - awers.jpg"/></td>
  </tr>
  <tr>
    <th>Opis awersu</th>
    <td>Protoma (przednia część ciała) ryczącego lwa w lewo (lew w prawo, ale z odwróconą do tyłu głową?) - znak rodowy królów Lidii</td>
  </tr>
  <tr>
    <th>Rewers</th>
    <td><img src="images/0001 - VI-V pne - obol - rewers.jpg"/></td>
  </tr>
  <tr>
    <th>Opis rewersu</th>
    <td>W quadratum incusum (w kwadracie wgłębionym) gwiazda lub ornament kwiatowy</td>
  </tr>
  <tr>
    <th>Literatura</th>
    <td>MG. 5; SNG von Aulock 2080; HPT. 20</td>
  </tr>
  <tr>
    <th>Uwagi</th>
    <td>Jest to tzw. suberat, czyli fałszerstwo na szkodę emitenta. Moneta zawiera(ła) sporą domieszkę miedzi (pozostały po niej otwory oraz zielonkawy nalot tlenku miedzi), a powinna być z czystego srebra <br /><br />SUBERAT: produkt fałszerstwa menniczego polegającego na okładaniu srebrną powłoką krążka z miedzi lub niskowartościowego brązu (nazwa ta oznacza dosł. „podmiedziowany”, „mający pod spodem miedź”) lub zawierający w środku kruszec o zaniżonej wartości. Techniczna odmiana monety, jednakże powstającą wskutek fałszerstwa, w celu wypuszczania na rynek monety o zaniżonej wartości <a href="https://pl.wikipedia.org/wiki/Suberatus">[więcej...]</a> <br /><br />Milet był jednym z najważniejszych państw greckich w Jonii. Miasto należało również do pierwszych ośrodków, które biły monetę elektronową. W drugiej połowie VI w. p.n.e. rozpoczęto bicie monet ze srebra. Wizerunek lwa na monetach może być uznany za symbol monetarny miasta. Jednocześnie jest związany z Apollonem, któremu poświęcona była słynna świątynia w <a href="https://pl.wikipedia.org/wiki/Didyma">Didymie</a> obok Miletu. Monety tego typu bito do upadku Powstania Jońskiego i zniszczeniu Miletu przez Persów w 494 r. p.n.e. (MNK Hutten-Czapski)</td>
  </tr>
</table>

<table class="center">
  <tr>
    <th>Nr kat.</th>
    <td>152</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>525-475 p.n.e.</td>
  </tr>
  <tr>
    <th>Nominał</th>
    <td>Obol (podstawowa drobna jednostka monetarna w starożytnej Grecji)</td>
  </tr>
  <tr>
    <th>Mennica</th>
    <td>Milet (Jonia pod panowaniem królestwa Lidii)</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,18</td>
  </tr>
  <tr>
    <th>Średnica [mm]</th>
    <td>8 x 10</td>
  </tr>
  <tr>
    <th>Awers</th>
    <td><img src="images/0152 - VI-V pne - obol - awers.jpg"/></td>
  </tr>
  <tr>
    <th>Opis awersu</th>
    <td>Protoma (przednia część ciała) ryczącego lwa w prawo - znak rodowy królów Lidii</td>
  </tr>
  <tr>
    <th>Rewers</th>
    <td><img src="images/0152 - VI-V pne - obol - rewers.jpg"/></td>
  </tr>
  <tr>
    <th>Opis rewersu</th>
    <td>W quadratum incusum (w kwadracie wgłębionym) gwiazda lub ornament kwiatowy</td>
  </tr>
  <tr>
    <th>Literatura</th>
    <td>MG. 5; SNG von Aulock 2080; HPT. 20</td>
  </tr>
  <tr>
    <th>Uwagi</th>
    <td>Milet był jednym z najważniejszych państw greckich w Jonii. Miasto należało również do pierwszych ośrodków, które biły monetę elektronową. W drugiej połowie VI w. p.n.e. rozpoczęto bicie monet ze srebra. Wizerunek lwa na monetach może być uznany za symbol monetarny miasta. Jednocześnie jest związany z Apollonem, któremu poświęcona była słynna świątynia w <a href="https://pl.wikipedia.org/wiki/Didyma">Didymie</a> obok Miletu. Monety tego typu bito do upadku Powstania Jońskiego i zniszczeniu Miletu przez Persów w 494 r. p.n.e. (MNK Hutten-Czapski)</td>
  </tr>
</table>

W starożytnej Grecji, podstawową jednostką pieniężną była drachma oraz jej wielokrotności: dekadrachma (10 drachm), oktodrachma (8), hexodrachma (6), tetradrachma (4) i tridrachma (3). Drachma dzieliła się na 6 oboli. Występowały też frakcje lub wielokrotności obola: tetrobole (4 obole), hemidrachmy (3 obole), diobole (2 obole), trihemiobole (1,5 obola), tritemiony (3/4 obola) oraz hemiobole (1/2 obola). Monety greckie wybijano z kulek metalu. Odmienną technikę stosowano od VI w. p.n.e. w Olbii, gdzie dla rynku wewnętrznego odlewano duże miedziane asy przedstawiające głowę Gorgony oraz nietypowe monety antyczne, odlewane w kształcie rybek o różnej wadze, tzw. delfinki.

<table class="center">
  <tr>
    <th>Nr kat.</th>
    <td>147</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>454–404 p.n.e.</td>
  </tr>
  <tr>
    <th>Nominał</th>
    <td>Tetradrachma - Sówka</td>
  </tr>
  <tr>
    <th>Mennica</th>
    <td>Ateny</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>17,22</td>
  </tr>
  <tr>
    <th>Średnica [mm]</th>
    <td>22 x 24</td>
  </tr>
  <tr>
    <th>Awers</th>
    <td><img src="images/0147 - 454-404 pne - tetradrachma - Sowka - awers.jpg"/></td>
  </tr>
  <tr>
    <th>Opis awersu</th>
    <td>Głowa Ateny w hełmie w prawo z okiem ujętym "na wprost"</td>
  </tr>
  <tr>
    <th>Rewers</th>
    <td><img src="images/0147 - 454-404 pne - tetradrachma - Sowka - rewers.jpg"/></td>
  </tr>
  <tr>
    <th>Opis rewersu</th>
    <td>W quadratum incusum (w kwadracie wgłębionym) Sowa stojąca w prawo, z głową zwróconą na wprost, w postawie wyprostowanej, z oliwną gałązką i półksiężycem z tyłu, z prawej strony napis ΑΘΕ (Pierwsze 3 litery nazwy Ateny lub ateńska w języku greckim)</td>
  </tr>
  <tr>
    <th>Literatura</th>
    <td>SNG Copenhagen 31-4</td>
  </tr>
  <tr>
    <th>Uwagi</th>
    <td>Moneta, która stała się w V w. p.n.e. jednym z najważniejszych środków płatności całego greckiego świata doby klasycznej. Moneta wybita u szczytu potęgi ekonomicznej i politycznej Aten. Możemy śmiało powiedzieć, że ateńska tetradrachma była odpowiednikiem dzisiejszego dolara pod względem zaufania, przez co Ateńczycy przez niemal stulecie nie zmieniali wyglądu tej monety</td>
  </tr>
</table>

<table class="center">
  <tr>
    <th>Nr kat.</th>
    <td>153</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>123 p.n.e.</td>
  </tr>
  <tr>
    <th>Nominał</th>
    <td>Denar - Republika Rzymska (509 p.n.e. - 27 p.n.e.)</td>
  </tr>
  <tr>
    <th>Mennica</th>
    <td>Rzym</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>3,89</td>
  </tr>
  <tr>
    <th>Średnica [mm]</th>
    <td>18</td>
  </tr>
  <tr>
    <th>Awers</th>
    <td><img src="images/0153 - 123 pne - denar - C Porcius Cato - awers.jpg"/></td>
  </tr>
  <tr>
    <th>Opis awersu</th>
    <td>Głowa Romy w prawo, za nią znak menniczy X (jako oznaczenie 10 miedzianych asów)</td>
  </tr>
  <tr>
    <th>Rewers</th>
    <td><img src="images/0153 - 123 pne - denar - C Porcius Cato - rewers.jpg"/></td>
  </tr>
  <tr>
    <th>Opis rewersu</th>
    <td>Wiktoria w bidze w prawo, poniżej C·CATO (C. Porcius Cato (123 p.n.e.)), w odcinku ROMA</td>
  </tr>
  <tr>
    <th>Literatura</th>
    <td>Crawford 274/1; Sydenham 417; HPT. 25</td>
  </tr>
  <tr>
    <th>Uwagi</th>
    <td>Deni = 10 asów rzymskich <br /><br /><a href="https://en.wikipedia.org/wiki/Gaius_Porcius_Cato_(consul_114_BC)">Gaius Porcius Cato (157-109 p.n.e.)</a> pretor, polityk, zarządca mennicy rzymskiej <a href="https://en.wikipedia.org/wiki/Triumvir_monetalis">triumvir monetalis</a> (123 p.n.e.), konsul (w 114 p.n.e.).</td>
  </tr>
</table>

<table class="center">
  <tr>
    <th>Nr kat.</th>
    <td>13</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>53-117</td>
  </tr>
  <tr>
    <th>Nominał</th>
    <td>Denar - Cesarstwo Rzymskie (27 p.n.e. - 476 n.e.)</td>
  </tr>
  <tr>
    <th>Mennica</th>
    <td>Rzym</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>2,86</td>
  </tr>
  <tr>
    <th>Średnica [mm]</th>
    <td>18 x 20</td>
  </tr>
  <tr>
    <th>Awers</th>
    <td><img src="images/0013 - 98-117 - denar - Trajan - awers.jpg"/></td>
  </tr>
  <tr>
    <th>Opis awersu</th>
    <td>Popiersie cesarza Marka Ulpiusza Trajana w wieńcu laurowym, zbroi i paludamentum (rzymski wojskowy płaszcz wełniany sięgający do kolan lub poniżej łydek, spinany na prawym ramieniu), w prawo. W otoku legenda: IMP CAES NER TRAIANO OPTIM AVG GER DAC PARTHICO</td>
  </tr>
  <tr>
    <th>Rewers</th>
    <td><img src="images/0013 - 98-117 - denar - Trajan - rewers.jpg"/></td>
  </tr>
  <tr>
    <th>Opis rewersu</th>
    <td>Mars kroczący w prawo, trzyma włócznię i tropajon (inaczej trofeum, w kulturze hellenistycznej symbol wielkiego zwycięstwa, spełniający też rolę wotum składanego bogom w podziękowaniu za odniesione zwycięstwo). W otoku legenda: P M TR P COS VI P P</td>
  </tr>
  <tr>
    <th>Literatura</th>
    <td>RIC 340</td>
  </tr>
  <tr>
    <th>Uwagi</th>
    <td></td>
  </tr>
</table>

<table class="center">
  <tr>
    <th>Nr kat.</th>
    <td>2</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>211-217</td>
  </tr>
  <tr>
    <th>Nominał</th>
    <td>Denar - Cesarstwo Rzymskie (27 p.n.e. - 476 n.e.)</td>
  </tr>
  <tr>
    <th>Mennica</th>
    <td>Rzym</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>3,36</td>
  </tr>
  <tr>
    <th>Średnica [mm]</th>
    <td>19</td>
  </tr>
  <tr>
    <th>Awers</th>
    <td><img src="images/0002 - 211-217 - denar - Julia Domna - awers.jpg"/></td>
  </tr>
  <tr>
    <th>Opis awersu</th>
    <td>Popiersie cesarzowej Julii Domny w prawo, w otoku napis IVLIA PIA FELIX AVG</td>
  </tr>
  <tr>
    <th>Rewers</th>
    <td><img src="images/0002 - 211-217 - denar - Julia Domna - rewers.jpg"/></td>
  </tr>
  <tr>
    <th>Opis rewersu</th>
    <td>Diana stojąca w lewo, trzymająca oburącz płonącą pochodnię, DIANA LVCIFERA</td>
  </tr>
  <tr>
    <th>Literatura</th>
    <td></td>
  </tr>
  <tr>
    <th>Uwagi</th>
    <td>Julia Domna (193–217), żona cesarza Septymiusza Sewera (193–211)</td>
  </tr>
</table>

<table class="center">
  <tr>
    <th>Nr kat.</th>
    <td>2009</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>337-361</td>
  </tr>
  <tr>
    <th>Nominał</th>
    <td>Maiorina (pecunia maiorina) - Cesarstwo Rzymskie (27 p.n.e. - 476 n.e.) - Rzym kolonialny</td>
  </tr>
  <tr>
    <th>Mennica</th>
    <td><a href="https://www.tesorillo.com/aes/_cec/cecas1.htm">Pierwsza oficyna mennicy w Cyzicus (Kapidagi Yarimadasi, Turcja) - SMKA</a></td>
  </tr>
  <tr>
    <th>Materiał</th>
    <td>Cu</td>
  </tr>
  <tr>
    <th>Waga [g]</th>
    <td>2</td>
  </tr>
  <tr>
    <th>Średnica [mm]</th>
    <td>16 x 17</td>
  </tr>
  <tr>
    <th>Awers</th>
    <td><img src="images/2009 - 337-361 - maiorina - Konstancjusz II - awers.jpg"/></td>
  </tr>
  <tr>
    <th>Opis awersu</th>
    <td>DNCONSTAN TIVSPFAVG (Dominus Noster Constantius Pius Felix Augustus), popiersie imperatora w prawo</td>
  </tr>
  <tr>
    <th>Rewers</th>
    <td><img src="images/2009 - 337-361 - maiorina - Konstancjusz II - rewers.jpg"/></td>
  </tr>
  <tr>
    <th>Opis rewersu</th>
    <td>SPESREI P[VBLI]CE (Spes Reipublicae, Nadzieja Republiki), stojący imperator w lewo, w hełmie i rzymskiej zbroi, trzymający świat w prawej ręce oraz włócznię w lewej. U dołu nazwa kod mennicy [<a href="https://www.tesorillo.com/aes/_cec/cecas1.htm">SMKA</a>], [<a href="https://www.tesorillo.com/aes/_rev/constantius2_i.htm">więcej...</a>]</td>
  </tr>
  <tr>
    <th>Literatura</th>
    <td></td>
  </tr>
  <tr>
    <th>Uwagi</th>
    <td>Pan menniczy: <a href="https://www.forumancientcoins.com/numiswiki/view.asp?key=constantius%2520ii">Flavius Julius Constantius II</a> (Konstancjusz II, 22 maja 337 - 3 listopada 361 A.D.)</td>
  </tr>
</table>


<a id='m3'></a>
### Monety prehistoryczne na ziemiach polskich (VI w. p.n.e. - X w. n.e.)

W trakcie różnych prac ziemnych i remontowych lub przypadkowo dokonuje się wielu odkryć skarbów. Na ziemiach polskich lub z Polską związanych skarby z tego okresu zawierają różne monety greckie, rzymskie, celtyckie, bizantyjskie, islamskie, niemieckie i skandynawskie. Miejsca ich odkryć wskazują na ich napływ z północy przez skandynawię oraz z południowego wschodu.

Skarby datowane na przed III w. n.e. zawierają zwykle monety antyczne lub celtyckie. Bardzo mało znalezisk datuje się między III a VII w. W wiekach VIII, IX i X na ziemiach polskich pojawiły się w dużych ilościach dirhemy islamskie często zmieszane z bizantyjskimi solidami. Od X w. obserwuje się napływ monet z zachodu (Niemcy, Anglia, Dania) oraz coraz mniejszą liczbę monet innego typu napływających ze wschodu.

<table class="center">
  <tr>
    <th>Nr kat.</th>
    <td>128</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>II w. p.n.e.</td>
  </tr>
  <tr>
    <th>Nominał</th>
    <td>Celtowie Bojowie - obol typu Roseldorf II</td>
  </tr>
  <tr>
    <th>Mennica</th>
    <td>Nemcice (Słowacja) lub Nowa Cerekwia (Polska, woj. opolskie)</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,78</td>
  </tr>
  <tr>
    <th>Średnica [mm]</th>
    <td>9</td>
  </tr>
  <tr>
    <th>Awers</th>
    <td><img src="images/0128 - II pne - obol celtycki - awers.jpg"/></td>
  </tr>
  <tr>
    <th>Opis awersu</th>
    <td>Koń w lewo, poniżej otwarty pierścień do dołu z kropką w środku. Koń był jednym z archetypów bóstwa podziemnego wiodącego dusze zmarłych w zaświaty</td>
  </tr>
  <tr>
    <th>Rewers</th>
    <td><img src="images/0128 - II pne - obol celtycki - rewers.jpg"/></td>
  </tr>
  <tr>
    <th>Opis rewersu</th>
    <td>Wypukły nieregularny gładki guzek</td>
  </tr>
  <tr>
    <th>Literatura</th>
    <td>HPT. 21; CM. 19, 51, 52, 67; Dembski 1991, 6, 8, no. 2</td>
  </tr>
  <tr>
    <th>Uwagi</th>
    <td>Moneta należy do tzw. monet muszlowych, które od około połowy III w. p.n.e. napływały na teren dzisiejszej Małopolski, objętej w tym czasie osadnictwem celtyckich Bojów. (MNK. 1)</td>
  </tr>
</table>

W pierwszej połowie VII w. n.e. powstało na terenie Bliskiego Wschodu (Półwysep Arabski) nowe państwo, oparte o głoszoną przez proroka Muhammeda doktrynę religijno-społeczną zwaną Islamem. Państwo to, pod panowaniem następców proroka - kalifów, rozszerzało szybko swe granice i w przeciągu kilkudziesięciu lat od chwili jego powstania, we władaniu Arabów i ich nowej religii znalazły się olbrzymie przestrzenie od Hiszpanii i północno-zachodniej Afryki na Zachodzie, aż po granice Indii na Wschodzie. Państwo to obejmowało kraje o starej kulturze handlowej takie jak Persja oraz część ziem należących wcześniej do Bizancjum. (MAAK 5)

Jednym z najciekawszych zjawisk w historii gospodarczej Europy Wschodniej, Północnej i Środkowej jest masowy napływ srebra islamskiego na te ziemie w okresie wczesnego średniowiecza. Jest to okres powstawania państwa polskiego, a ziemie polskie stanowią - po Rusi i SKandynawii - obszar najczęstszego występowania znalezisk zawierających srebrne dirhemy (w Polsce to ponad 350 znalezisk, ponad 40 tysięcy całych monet i ich fragmentów). W skarbach datowanych na okres od drugiej połowy VIII do początków XI wieku, a więc przez prawie 250 lat, srebrne monety islamskie stanowią większość. W początkach XI wieku ich występowanie zanika ustępując w coraz większym stopniu monetom zachodnio-europejskim. (MAAK 12)

<table class="center">
  <tr>
    <th>Nr kat.</th>
    <td>3</td>
  </tr>
  <tr>
    <th>Rok</th>
    <td>AH 290 (AD 902/903)</td>
  </tr>
  <tr>
    <th>Lata emisji</th>
    <td>Na ziemiach polskich w znaleziskach z VIII-X w.</td>
  </tr>
  <tr>
    <th>Nominał</th>
    <td>Islamski Dirham - Samanidzi, Isma'il ibn Ahmad (w obrębie kalifatu dynastii abbasydzkiej i kalifa al-Muktafi billah)</td>
  </tr>
  <tr>
    <th>Mennica</th>
    <td>Taszkient (asz-Szasz)</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>2,47</td>
  </tr>
  <tr>
    <th>Średnica [mm]</th>
    <td>26</td>
  </tr>
  <tr>
    <th>Awers</th>
    <td><img src="images/0003 - 902-903 - dirham - awers.jpg"/></td>
  </tr>
  <tr>
    <th>Opis awersu</th>
    <td>W polu szahada (muzułmańskie wyznanie wiary): Nie ma boga oprócz | Alla ha jedynego | nie posiada on towarzysza. W otoku wewnętrznym: W imię Allaha. Dirham ten wybito w Asz-Szasz w roku dwieście dziewięćdziesiątym. W otoku zewnętrznym: Do Allaha należy władza przedtem i potem i nadejdzie czas, kiedy wierni ucieszą się triumfem Allaha (Koran, sura XXX, w.4-5)</td>
  </tr>
  <tr>
    <th>Rewers</th>
    <td><img src="images/0003 - 902-903 - dirham - rewers.jpg"/></td>
  </tr>
  <tr>
    <th>Opis rewersu</th>
    <td>W polu: Dla Allaha | Muhammad | jest posłańcem Allaha | al-Muktafi Bi'llah | Ismail ibn Ahmad. W otoku: Muhammad jest wysłannikiem Allaha. Posłał go on z kierownictwem i prawdziwą wiarą, aby mógł ją uczynić zwycięską nad wszystkimi religiami, chociażby nawet sprzeciwiali się temu bałwochwalcy (Koran, sura IX, w.33)</td>
  </tr>
  <tr>
    <th>Literatura</th>
    <td>HPNZP. 18; HPT. 23</td>
  </tr>
  <tr>
    <th>Uwagi</th>
    <td>Moneta orientalna, kalifat arabski, spotykana na ziemiach polskich w IX-X. Na podstawie znalezisk, uważa się że napłynęły do nas przez Skandynawię (np. skarb w Czechowie).<br /><br />Zgodnie z zasadą islamu na dirhemie nie ma przedstawień figuralnych, a jedynie napisy, m.in. głoszące wyznanie wiary, tzw. szahadę. <br /><br />Powinno się używać formy islamski dirham, a nie arabski dirham, ponieważ mamy do czynienia nie tylko z arabskimi dynastiami, ale również z perskimi; wersja dirhem jest również poprawna, spolszczona. <br /><br />Jest to dirham Isma'ila ibn Ahmada, emira z dynastii Samanidów (819-1005, uznającej formalnie zwierzchnictwo (religijne) kalifów abbasydzkich, ale wg źródeł nie płacących ani daniny, ani podatków kalifowi). Imię kalifa abbasydzkiego, które występuje na rewersie to al-Muktafi billah. Samanidzi (dynastia pochodzenia irańskiego/perskiego) byli jedną z w miarę niezależnie panujących dynastii w ramach upadającego już wtedy kalifatu Abbasydów (sunnickiej dynastii imperium muzułmańskiego). Kalifowie w tym czasie byli już tylko zwierzchnikami duchowymi.<br /><br />Dirhemy islamskie, z racji ich częstego występowania w skarbach na ziemiach polskich oraz dużej obfitości, uważa się za pierwszą "polską" walutę.</td>
  </tr>
</table>


[Powrót](../)