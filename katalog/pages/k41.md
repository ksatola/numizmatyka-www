[Powrót](../)


## Zabór austryjacki (1772, 1795-1915) - Galicja i Lodomeria, Księstwo Oświęcimsko-Zatorskie

### Sekcje
- [Wstęp](#m1)
- [Monety](#m2)


<a id='m1'></a>
### Wstęp
W latach 1772-1915 system monetarny Cesarstwa Austriackiego, a następnie monarchii austro-węgierskiej opierał się na srebrze i był bardzo skomplikowany. Nie zmieniały tego dość często przeprowadzane reformy. W pierwszych dekadach tego stulecia w obiegu były:
- talary,
- guldeny (w różnych krajach monarchii habsburskiej nosiły one różne nazwy; **w Galicji zwano je złotymi reńskimi albo ryńskimi**; od roku 1747 były one podstawową jednostką monetarną w cesarstwie),
- krajcary (krojcery, grajcary),
- fenigi,
- halerze.

Do reformy przeprowadzonej w 1857 r.:
- talar wart był 2 guldeny,
- gulden wart był 60 krajcarów,
- krajcar wart był 4 fenigi,
- fenig wart był 2 halerze.

Po reformie (w 1857 roku), której celem było dostosowanie waluty cesarstwa do dziesiętnego systemu niemieckiego, wartości te się zmieniły, choć nie miało to wpływu na wartość monety (operację taką nazywa się decymalizacją). I tak:
- talar wart był 1,5 guldena,
- gulden wart był 100 krajcarów.

Monety były bite z miedzi, ze srebra i ze złota. Na części monet i części banknotów umieszczano podobiznę Franciszka Józefa.

### Talar Marii Teresy
Zasięg i długotrwałość obiegu tej XVIII-wiecznej monety nie znajduje odpowiednika w światowej historii pieniądza. Od powstania miała ona istotne znaczenie w handlu Cesarstwa z krajami Lewantu (płd. część Turcji, Syria, Liban) i w ten sposób stała się najbardziej znaną i najwiarygodniejszą monetą w świecie arabskim. 

Dla sprostania popytowi cesarz Józef II Habsburg wydał dekret zezwalający na dalszą emisję talara swej matki z wykorzystaniem ostatnich stempli z mennicy w Günzburgu. Dzięki temu zaczął pełnić on rolę nieoficjalnej waluty w wielu krajach Afryki Północnej i Bliskiego Wschodu, gdzie w odróżnieniu od amerykańskiego nazywano go "dolarem lewantyńskim". 

Do 1900 r. talar uznawany był w całym imperium tureckim i w Afryce aż po Niger i Madagaskar, a na zachodzie – aż po Azory; na wschodzie jego rozpowszechnienie w handlu sięgało do Jawy (Indonezja). Do 1930 r. pełnił rolę oficjalnego środka płatniczego w handlu (zwłaszcza na bazarach) w Dżedda, Adenie, Omanie, Izmirze i Stambule, do 1945 r. – w Etiopii. Jeszcze w 1980 r. miał ustalony kurs w Jemenie (równowartość 200 szylingów austriackich). W XXI w. kontrasygnowana moneta nadal pozostaje w obiegu w Indonezji i na niektórych obszarach świata arabskiego.

<table class="center">
  <tr>
    <th>Nr kat.</th>
    <td>0XXX</td>
  </tr>
  <tr>
    <th>Rok</th>
    <td>1780 (nowe bicie)</td>
  </tr>
  <tr>
    <th>Lata emisji</th>
    <td>1741-1780</td>
  </tr>
  <tr>
    <th>Nominał</th>
    <td>Talar</td>
  </tr>
  <tr>
    <th>Mennica</th>
    <td>Wiedeń (i inne)</td>
  </tr>
  <tr>
    <th>Materiał</th>
    <td>Ag, próba 833</td>
  </tr>
  <tr>
    <th>Waga [g]</th>
    <td>28,1</td>
  </tr>
  <tr>
    <th>Średnica [mm]</th>
    <td>39,5</td>
  </tr>
  <tr>
    <th>Awers</th>
    <td><img src="images/0XXX - 1780 - talar - Maria Teresa - Wieden - awers.jpg"/></td>
  </tr>
  <tr>
    <th>Opis awersu</th>
    <td>Portretowe popiersie cesarzowej wraz z legendą "M. THERESIA D. G. R. IMP. HU. BO. REG." (łac. Maria Theresia, Dei Gratia Romanorum Imperatrix, Hungariae Bohemiaeque Regina, Archidux Austriae, Dux Burgundiae, Comes Tyrolis. 1780 X. (Maria Teresa, z Bożej Łaski Cesarzowa Rzymska, Królowa Węgier i Czech, Arcyksiężna Austrii, Księżna Burgundii, Hrabina Tyrolu)).<br /><br />Znak "X" to krzyż świętego Andrzeja. Inicjały "S.F." poniżej popiersia odnoszą się do nazwisk dwóch ówczesnych urzędników mennicy Günzburg: Tobiasa Schoebla (S) oraz Josepha Faby (F). Na obrzeżu umieszczono inskrypcję "IUSTITIA ET CLEMENTIA" (łac. sprawiedliwość i przebaczenie) – motto rządów Marii Teresy</td>
  </tr>
  <tr>
    <th>Rewers</th>
    <td><img src="images/0XXX - 1780 - talar - Maria Teresa - Wieden - rewers.jpg"/></td>
  </tr>
  <tr>
    <th>Opis rewersu</th>
    <td>Herb imperium Habsburgów (dwugłowy orzeł z herbami i koronami) otoczony inskrypcją "ARCHID. AVST. DUX BURG. CO. TYR. 1780 X."</td>
  </tr>
  <tr>
    <th>Literatura</th>
    <td>Hafner 49a, Herinek 514, Davenport 1151</td>
  </tr>
  <tr>
    <th>Uwagi</th>
    <td>Talary z tzw. nowego bicia (po śmierci cesarzowej) są popularnymi monetami bulionowymi.<br /><br />W latach 1751–2000 wybito ok. 389 milionów egzemplarzy tej monety. Wytwarzano ją przede wszystkim w mennicach Cesarstwa Habsburgów (potem Austro-Węgier): Bruksela, Hall in Tirol, Günzburg, Karlsburg, Kremnica (Kremnitz), Mediolan, Praga, Utrecht oraz w Wiedniu (po zamknięciu w 1805 mennicy w Günzburgu); później również za granicą: w Birmingham, Bombaju, Londynie, Paryżu, Rzymie, Wenecji. Do 31 października 1858 r. była ona legalnym środkiem płatniczym w Cesarstwie; dzięki patentowi (dekretowi) cesarskiemu z r. 1757 i aktualnie obowiązującym przepisom Republiki Austrii wytwarzana jest dotychczas w Wiedniu przez Münze Österreich AG jako moneta handlowa i w charakterze pamiątki. Poza Austrią talar Marii Teresy najdłużej był wytwarzany w Wielkiej Brytanii, gdzie w lutym 1962 roku wyrażono formalną zgodę na zaprzestanie tej produkcji w wyniku zabiegów dyplomatycznych Austrii.<br /><br />Więcej na stronie <a href="https://pl.wikipedia.org/wiki/Talar_Marii_Teresy">Talar Marii Teresy</a>.</td>
  </tr>
</table>



<a id='m2'></a>
### Mennictwo Franciszka Józefa I
Franciszek Józef I rządził Austrią, a później Austro-Węgrami, przez prawie 70 lat. W tym czasie w jego państwie kilkukrotnie dochodziło do reform systemu pieniężnego i zmiany monet będących w obiegu.

Franciszek Józef Habsburg, przyszły z Bożej Łaski cesarz Austrii, apostolski król Węgier, król Czech, Dalmacji, Chorwacji, Slawonii, Galicji, Lodomerii i Ilyrii, król Jerozolimy etc., etc., urodził się 18 sierpnia 1830 r. w pałacu Schönbrunn niedaleko Wiednia. Był pierwszym z piątki dzieci arcyksięcia austriackiego Franciszka Karola (brata panującego cesarza Ferdynanda I) oraz księżniczki bawarskiej Zofii z Wittelsbachów.

Kiedy Franciszek Józef miał 18 lat, austriackie imperium zatrzęsło się w posadach pod wpływem Wiosny Ludów. Najważniejsze osoby w państwie zdecydowały, że należy przeprowadzić rewolucyjne zmiany, aby państwo mogło przetrwać. Podjęto decyzję o nakłonieniu schorowanego cesarza Ferdynanda I do abdykacji. Następnie dla dobra monarchii z korony cesarskiej zrezygnował Franciszek Karol na rzecz swego najstarszego syna – Franciszka Józefa, który został koronowany na cesarza Austrii 2 grudnia 1848 r. w Ołomuńcu.

#### Pierwsze dekady (1848–1865)
Pierwszym zadaniem młodego władcy było uspokojenie rozlewających się po kraju zrywów narodowych. Powoli udało się je stłumić pokojowo w większości obszarów państwa jeszcze w 1848 r. Jedynie na terenie Węgier niezbędna była interwencja wojskowa, przeprowadzona na prośbę cesarza przez armię rosyjską, która w 1849 r. rozprawiła się ze zbuntowanym regionem. Mimo braku stabilizacji swojego panowania nowy cesarz jeszcze w 1848 r. rozpoczął emisję monet ze swoją podobizną w wiedeńskiej mennicy, jednak ograniczoną jedynie do dużych nominałów, takich jak talar czy dukat. Można na nich dostrzec wizerunek młodziutkiego władcy w wieńcu laurowym, z dokładnie wygoloną, nastoletnią jeszcze buzią.

Do emisji mniejszych nominałów doszło w 1852 r., kiedy wyemitowano m.in. miedziane i srebrne krajcary. W 1854 r. doszło natomiast do emisji wyjątkowych guldenów i podwójnych guldenów (guldeny austriackie określa się także jako floreny, **jeden gulden równy był wtedy 60 krajcarom**) z okazji zaślubin Franciszka Józefa I z księżniczką bawarską Elżbietą Wittelsbach. Na awersach tych monet ukazano wizerunki pary młodej (u cesarza dostrzec można już delikatny wąs), rewers zaś prezentuje moment złożenia przysięgi małżeńskiej przez nowożeńców przed arcybiskupem Wiednia.

- 6 kreuzer - 1849A
- 1 kreuzer - 1851A

**W 1857 r. doszło do reformy monetarnej w Cesarstwie Austrii**, mającej na celu przede wszystkim zunifikowanie obiegającego w kraju pieniądza. Wprowadzono wtedy jednolitą srebrną „walutę austriacką” w postaci **guldena (florena), dzielącego się na 100 krajcarów**, w miejsce poprzedniego systemu dzielącego guldena na 60 krajcarów. W związku z reformą wybito nowe floreny w kilku nominałach oraz krajcary o nominale m.in. 5/10 krajcara, by podkreślić nowy system decymalny. Poza tym, w ramach wiedeńskiej unii monetarnej, wybito jeszcze monety talarowe oraz złote korony, w 1857 r. zaś także wyjątkowo rzadkie i cenne srebrne 2-talarówki, w celu upamiętnienia uruchomienia linii kolejowej łączącej Wiedeń z adriatyckim miastem portowym Triest.

- 5/10 krajcara


#### Czas dojrzały (1866–1891)
Wskutek przegranych przez Austrię wojen z Włochami (1859) i Prusami (1866) Cesarstwo popadło w recesję i problemy gospodarczo-finansowe. W wyniku klęski w wojnie prusko-austriackiej Austria przestała emitować talary, a Franciszek Józef zdał sobie sprawę, że jeśli nie zapewni Węgrom udziału w rządzeniu swoim państwem, ci rozsadzą to państwo od środka. Dlatego też **w 1867 r. Cesarstwo Austrii zostało przekształcone w dualistyczne Austro-Węgry**, a w roku 1868, w krajach należących do tzw. Korony św. Stefana, wprowadzono **forinta, który dzielił się na 100 krajcarów**. Do tego roku na terenie całego Cesarstwa w użyciu były guldeny (floreny), które po nim zostały zachowane w części austriackiej, a na terenach węgierskich wprowadzono forinty. Mimo różnych nazw i występujących na nich napisów, a także odmiennych rysunków awersów i rewersów monety te były równowartościowe i mogły być używane na terenie całego państwa. Monetą drobną w Austro-Węgrzech pozostał miedziany krajcar. Monety z tego okresu ukazują Franciszka Józefa I już z jego charakterystycznymi bujnymi bokobrodami i wąsami.

Pewne zamieszanie wywołało też wykluczenie w 1870 r. Austro-Węgier z niemieckich porozumień walutowych. W odpowiedzi na to cesarsko-królewska monarchia postanowiła przystąpić do Łacińskiej Unii Monetarnej, , międzynarodowego porozumienia, w którym dominował frank francuski (do czego jednak ostatecznie nie doszło). Aby tego dokonać, przez pewien okres emitowała monety o nominałach 4 i 8 guldenów, warte 10 i 20 franków germinal.

- 10 krajcarów 1872
- 1 FL 1877
- 1 krajcar 1891

W 1879 r., przy okazji srebrnych godów pary cesarskiej, wyemitowano jubileuszowe 2-florenówki prezentujące na awersie podobizny Franciszka Józefa I i Elżbiety, na rewersie zaś postać Fortuny z rogiem obfitości.


#### Lata schyłkowe (1892–1916)
System florenowo-forintowy utrzymał się w Cesarstwie do **1892 r**. Stosowną ustawą wprowadzono wtedy nowy pieniądz państwowy – **koronę, dzielącą się na 100 halerzy**. Na Węgrzech korona dzieliła się na 100 fillérów. Twórcą tej reformy był Polak piastujący funkcję austriackiego ministra skarbu, Ludwik Dunajewski. 

W związku z reformą do obiegu trafiły nowe monety: złote 10 i 20 koron, srebrne korony, niklowe 10 i 25 halerzy oraz brązowe 1 i 2 halerze. Wprowadzenie tylko siedmiu nominałów wiązało się z pozostawieniem wcześniejszych monet i wkomponowaniem ich w nowy system – m.in. **floren był odpowiednikiem 2 koron**. Na monetach złotych i srebrnych zaprezentowano nowe, starsze oblicze władcy, znacząco różniące się od poprzedniego. Nie ma on już bujnej czupryny, tylko coraz większą łysinę, jego rysy twarzy nie są już tak ostre, jak niegdyś, jedynie wąsy i bokobrody nie utraciły swych rozmiarów i nadal gęsto porastają twarz Franciszka Józefa I.

- 1 halerz 1901
- 1 h 1911
- 2 h 1893
- 2 halerze 1907
- 10 h 1909
- 20 h 1911
- 1 korona 1912

Wprowadzanie nowego systemu koronowego na terenie Austro-Węgier trwało aż do 1900 r., kiedy wycofano stare floreny i krajcary. Przy okazji do wcześniej wskazanych nominałów dołączyły kolejne: srebrne 2 i 5 koron oraz złota 100-koronówka. W planach było wprowadzenie kolejnych monet, jednak uniemożliwił to wybuch I wojny światowej w 1914 r. Na nowych monetach wprowadzonych w 1900 r. widać kolejne przedstawienie władcy, mającego już 70 lat. Cesarz prawie w ogóle nie ma już włosów, a dotąd bujne bokobrody również jakby się przerzedziły. W 1907 i 1908 r. wybito też dwie pamiątkowe 5-koronówki. Pierwsza emisja była związana z 40. rocznicą koronacji Franciszka Józefa I na króla Węgier, druga zaś upamiętniała 60-lecie panowania. Franciszek Józef I zmarł 21 listopada 1916 r. w pałacu Schönbrunn po prawie 70 latach rządów.

### Korony w czasie Wielkiej Wojny
Końcem starego świata był wybuch I wojny światowej w 1914 roku, zwanej wówczas Wielką Wojną. Austro-Węgry musiały przeznaczyć na jej prowadzenie ogromne fundusze, których nie była w stanie sfinansować z wpływów budżetowych. Rozpoczęło się dodrukowywanie pieniędzy na ogromną skalę. Na rynku pojawiały się monety wykonane z gorszych metali: miedzioniklu, a nawet z żelaza. Wkrótce też monety zaczęły z tego rynku znikać zastępowane przez pieniądz papierowy, który również bardzo szybko tracił na wartości. Aby zrekompensować sobie niedobór monet, niektóre banknoty przedzierano na pół i w ten sposób płacono. Drukowano banknoty o coraz wyższych nominałach. Niektóre (200 koron wyemitowane w 1918 r.) były zadrukowane wyłącznie z jednej strony.

### Po Wielkiej Wojnie
Wielka Wojna zakończyła się klęską państw centralnych. Austro-Węgry rozpadły się, a na ich gruzach powstało lub odzyskało niepodległość kilka państw (w tym niewielka, pozbawiona surowców Austria, będąca już nie cesarstwem, a republiką). W niektórych z nich, przynajmniej na początku istnienia, „stare” korony były nadal w obiegu. Aby odróżnić krajową walutę od walut nowych państw, od 1918 r. banknoty w Austrii były stemplowane pieczęcią z napisem Deutschösterreich.

Wkrótce po zakończeniu wojny gospodarka Austrii pogrążyła się w kolejnym kryzysie. Rósł deficyt budżetowy, co spowodowało galopującą hiperinflację. W 1922 r. w obiegu pojawiły się banknoty 50 tys. koron, 10 tys. koron, a nawet 500 tys. koron. Po ustabilizowaniu gospodarki w 1925 r. doszło do wymiany pieniędzy. Nową walutą stał się szyling austriacki (wymieniano go w stosunku 10 000 koron za 1 szylinga).

Wojny, reformy, kryzysy, zmiany polityczne wpływały na system walutowy Cesarstwa Austriackiego, potem Austro-Węgier, a wreszcie Republiki Austriackiej. Pozostało po nim mnóstwo ciekawych banknotów i monet.


Źródła:
- [Mennictwo Franciszka Józefa I](https://allegro.pl/artykul/mennictwo-franciszka-jozefa-i-PDAy63z3dfz)
- [Czym płacono w Austro-Węgrzech?](https://allegro.pl/artykul/czym-placono-w-austro-wegrzech-banknoty-i-monety-monarchii-ktore-wciaz-fascynuja-nie-tylko-historykow-lLK5xAm0xsj)

<table class="center">
  <tr>
    <th>Nr kat.</th>
    <td>168</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1360-1370</td>
  </tr>
  <tr>
    <th>Nominał</th>
    <td>Kwartnik duży koronny (półgrosz)</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,67</td>
  </tr>
  <tr>
    <th>Średnica [mm]</th>
    <td>22</td>
  </tr>
  <tr>
    <th>Awers</th>
    <td><img src="images/0168 - 1333-1370 - kwartnik wielki koronny polgrosz - Kazimierz I Wielki - awers.jpg"/></td>
  </tr>
  <tr>
    <th>Opis awersu</th>
    <td>Duża postać króla siedzącego na wprost na tronie skrzyniowym z berłem (i jabłkiem przy piersi), po bokach brak wstążek. W otoku zewnętrznym legenda: ✠ MONETA ↑ KAZIMIRI</td>
  </tr>
  <tr>
    <th>Rewers</th>
    <td><img src="images/0168 - 1333-1370 - kwartnik wielki koronny polgrosz - Kazimierz I Wielki - rewers.jpg"/></td>
  </tr>
  <tr>
    <th>Opis rewersu</th>
    <td>W polu Orzeł piastowski z głową w lewo, nad skrzydłami wstążki, w otoku zewnętrznym legenda: ✠ REGIS ↓ POLONIE • K :</td>
  </tr>
  <tr>
    <th>Literatura</th>
    <td>Kop. 342; Str. 25; BRP Kazimierz Wielki 16; Gum.H. 359, WPN 10 str. 73-81 (Warszawski Pamiętnik Numizmatyczny)</td>
  </tr>
  <tr>
    <th>Uwagi</th>
    <td>Kwartniki koronne były wszystkie bite w Krakowie i nie były bite z groszy praskich (Ag, Cu, Pb). Ich skład pierwiastkowy zawiera śladowe ilości złota tak jak w przypadku monet węgierskich (Ag, Cu, Pb, Au). Monety te były bite nie wcześniej niż w 1356 roku, kiedy to Kazimierz powołał sąd magdeburski w Krakowie (orły na rewersie wzorowane były na orle z pięczęci sądu).</td>
  </tr>
</table>

<table class="center">
  <tr>
    <th>Nr kat.</th>
    <td>161</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1360-1370</td>
  </tr>
  <tr>
    <th>Nominał</th>
    <td>Kwartnik (groszyk) ruski</td>
  </tr>
  <tr>
    <th>Mennica</th>
    <td>Lwów</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,26</td>
  </tr>
  <tr>
    <th>Średnica [mm]</th>
    <td>18,5</td>
  </tr>
  <tr>
    <th>Awers</th>
    <td><img src="images/0161 - 1333-1370 - groszyk ruski - Kazimierz I Wielki - awers.jpg"/></td>
  </tr>
  <tr>
    <th>Opis awersu</th>
    <td>W obwodzie z czterech podwojonych łuków (czterolistna obwódka) złożonym ukoronowana litera K, z boków po trzy pierścienie, pod literą pierścień, całe przedstawienie w czwórłuku, w zewnętrznych kątach po pierścieniu. W otoku legenda: ✠ REGIS : POLONIE (na niektórych REGIS POLONIE K(asimiri))</td>
  </tr>
  <tr>
    <th>Rewers</th>
    <td><img src="images/0161 - 1333-1370 - groszyk ruski - Kazimierz I Wielki - rewers.jpg"/></td>
  </tr>
  <tr>
    <th>Opis rewersu</th>
    <td>W zwykłym perłowym obwodzie lew ruski wspięty/kroczący w lewo (godło terytorialne Rusi Czerwonej), w otoku legenda: ✠ MONETΛ ∘ DOI (Domini) ∘ RVCSIE ∘ K(asimiri) ∘</td>
  </tr>
  <tr>
    <th>Literatura</th>
    <td>Kop. 3047 (R5); Str. 31; Gum.P. 481; Frynas P.12.18 (R); Gum.H. 367; Kрижанивский 1.5.9 (R6)</td>
  </tr>
  <tr>
    <th>Uwagi</th>
    <td>Pierwsze znane monety ruskie, wybijane krótko, dobrej jakości i próby. Ostatnie roczniki były tak podłe, że już 4 za grosza rządano.<br /><br />Srebro na wybicie kwartników (zwanych też groszykami) pozyskiwano głównie z przetopionych monet tatarskich i węgierskich. Napis na monecie tłumaczy się jako: Moneta pana Rusi, króla Polski Kazimierza.</td>
  </tr>
</table>


[Powrót](../)