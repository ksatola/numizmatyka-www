[Powrót](../)


## Kazimierz IV Jagiellończyk (1447-1492, koronowany w 1447)

### Sekcje
- [Wstęp](#m1)
- [Denary i półgrosze koronne](#m2)
- [Szelągi pruskie i miejskie](#m3)


<a id='m1'></a>
### Wstęp

Kazimierz IV Andrzej Jagiellończyk (ur. 30 listopada 1427 w Krakowie, zm. 7 czerwca 1492 w Grodnie) – wielki książę litewski w latach 1440–1492, król Polski w latach 1447–1492. Jeden z najaktywniejszych polskich władców, za panowania którego Korona, pokonując zakon krzyżacki w wojnie trzynastoletniej, odzyskała po 158 latach Pomorze Gdańskie, a dynastia Jagiellonów stała się jednym z czołowych domów panujących w Europie. Zdecydowany przeciwnik możnowładztwa, przyczynił się do wzmocnienia znaczenia Sejmu i sejmików, co osłabiło pozycję mieszczaństwa.

Polityka mennicza Kazimierza wymuszona była przez fakt zaangażowania się w trwającą trzynaście lat wojnę z Zakonem Krzyżackim. Aby zapewnić niezbędne do jej prowadzenia środki, w roku 1455 sejm podjął decyzję o uruchomieniu na nowo mennicy krakowskiej (mieściła się przy Rynku Głównym), do której prowadzenia zatrudniono pięciu mincmistrzów. Spod ich ręki wyszły bite ze słabego srebra denary i o wiele lepsze, ale produkowane w małych ilościach, półgrosze. Znaleźć na nich można tajemnicze, bo do dziś nierozszyfrowane, litery umieszczane pod koroną: MK, TM, FM.

Od roku 1479 osobiste kierownictwo mennicy przejął podskarbi Piotr z Kurozwęk „Piorun” herbu Poraj. Bito wtedy najprawdpopodobniej tylko półgrosze. Na tych mniejszych od wcześnijszych półgroszy i wykonanych ze słabszego srebra monetach umieszczono pod koroną godło herbu podskarbiego - Różę (Poraj). Znaki podskarbich wielkich koronnych lub litewskich będą się odtąd pojawiały na monetach Rzeczypospolitej niemal nieprzerwanie do końca XVIII wieku. Piotr z Kurozwęk bezprawnie obniżył standard półgroszy – nazywanych od jego przydomka „piorunkami” – zbijając na tym procederze olbrzymi majątek (potwierdzić to, gdyż najprawdopodobniej proceder ten miał miejsce za panowania Jana Olbrachta, zob. komentarz przy półgroszach koronnych).

Kazimierz, wielki książę litewski, po niemal dwudziestoletniej przerwie, od 1440 roku wznowił emisję monet litewskich. W otwartej mennicy w Wilnie bito z przyzwoitego srebra denary („pieniądze”), na których umieszczano Kolumny (godło Giedyminowiczów) z wkomponowaną gotycką literą „K” oraz z drugiej strony herb Pogoń. Monety te były w obiegu wraz z czeskimi groszami praskimi, w wielkiej liczbie funkcjonującymi na tamtejszym rynku.

Więcej w GumP. 41.


<a id='m2'></a>
### Monety

<table class="center">
  <tr>
    <th>Nr kat.</th>
    <td>11</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1456-1492</td>
  </tr>
  <tr>
    <th>Nominał</th>
    <td>Denar koronny</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>0,28</td>
  </tr>
  <tr>
    <th>Średnica [mm]</th>
    <td>12</td>
  </tr>
  <tr>
    <th>Awers</th>
    <td><img src="images/0011 - 1447-1492 - denar - Kazimierz IV Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>W obwódce perełkowej Orzeł jagielloński w koronie, pióra skośnie w dół</td>
  </tr>
  <tr>
    <th>Rewers</th>
    <td><img src="images/0011 - 1447-1492 - denar - Kazimierz IV Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W obwódce perełkowej korona o podstawie lekko wygiętej ku górze, której górne płaty (fleurony) połączone, dolne rozłączone (cecha wyróżniająca). W dolnych polach korony krzyżyki. Pod koroną kółko (bywają też egzemplarze bez niego). Korona zakończona ostrym i cienkim szpicem</td>
  </tr>
  <tr>
    <th>Literatura</th>
    <td>Kop. 385; Gum.P. 544 (ale błędnie przypisany Olbrachtowi)</td>
  </tr>
  <tr>
    <th>Uwagi</th>
    <td>Moneta dawniej błędnie przypisywana Janowi Olbrachtowi, jednak biorąc pod uwagę z jakimi monetami znajdywane są te denary, jest nieprawdopodobne, żeby były bite za czasów Olbrachta (zob. <a href="https://media.mnk.pl/images/upload/o-muzeum/wydawnictwa/Notae/Tom%20I/B%20Paszkiewicz%20Dwa%20skarby%20denar%C3%B3w%20jagiello%C5%84skich%20z%20Krakowa_ok.pdf">Borys Paszkiewicz, np. od str. 124</a>)</td>
  </tr>
</table>

<table class="center">
  <tr>
    <th>Nr kat.</th>
    <td>111</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1456-1492</td>
  </tr>
  <tr>
    <th>Nominał</th>
    <td>Półgrosz koronny (półka) - h. Poraj</td>
  </tr>
  <tr>
    <th>Mennica</th>
    <td>Kraków</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,06</td>
  </tr>
  <tr>
    <th>Średnica [mm]</th>
    <td>18</td>
  </tr>
  <tr>
    <th>Awers</th>
    <td><img src="images/0111 - 1479-1492 - polgrosz koronny - Kazimierz IV Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>W otoku perełkowym Orzeł w koronie. W otoku zewnętrznym legenda: ✠ MONETA ✿ KAZIMIRI</td>
  </tr>
  <tr>
    <th>Rewers</th>
    <td><img src="images/0111 - 1479-1492 - polgrosz koronny - Kazimierz IV Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W otoku perełkowym korona o wygiętej podstawie i rozszerzająca się u góry. Pod koroną herb Poraj (Róża Kurozwęckich) - pierwszy ślad praktyki znaczenia monet polskich znakami podskarbiego koronnego. W otoku zewnętrznym legenda: ✠ REGIS ✿ POLONIE</td>
  </tr>
  <tr>
    <th>Literatura</th>
    <td>Kop. 384; Gum.P. 534; Frynas P.18.2; Gum.H. 451; DMK. 55</td>
  </tr>
  <tr>
    <th>Uwagi</th>
    <td>Dwa typy półgroszy, przed i po 1479 bite (wieksze i mniejsze), Stronczyński, cz. III, str. 70, oraz Gum.P. str. 41/42. <br /><br />Te monety nie były piorunkami (były nimi półgorsze bite za czasów Jana Olbrachta (też przez Kurozwęckiego - DMK. 66), czyli tzw. Piorunek (mniejsza i lżejsza moneta) bita pod nadzorem Piotra z Kurozwęk herbu Poraj o przezwisku "Piorun".</td>
  </tr>
</table>


<a id='m3'></a>
### Szelągi pruskie i miejskie
W okresie wojny trzynastoletniej w Toruniu rozpoczęła się produkcja pierwszych polskich szelągów. Były one emitowane dla prowincji pruskiej. Wkrótce potem miasta pruskie: Gdańsk, Toruń i Elbląg rozpoczęły bicie własnych szelągów miejskich oraz brakteatów (Toruń i Elbląg). 

Szelągi pruskie Kazimierza Jagiellończyka bito od roku 1454 prawdopodobnie do roku 1457. Ordynacja mennicza, która określała ich próbę i wagę nie zachowała się do naszych czasów. Na podstawie pomiarów S. Kubiak, ustalono, że ważyły one średnio ok. 1,73 g. Próba srebra 17 badanych egzemplarzy okazała się niejednorodna (530-750/1000). Jej uśredniona wartość wyniosła 611/1000. Zawartość czystego srebra zbadanych monet mieściła się w przedziale 0,86 – 1,22 g.

W roku 1457 rozpoczęła się emisja szelągów miejskich: toruńskich, gdańskich oraz elbląskich. Podobnie jak w przypadku szelągów pruskich ordynacje mennicze określające ich próbę i wagę nie zachowały się do naszych czasów. Szelągi miejskie z imieniem Kazimierza Jagiellończyka bito również po jego śmierci, do początku lat dwudziestych XVI wieku. Ich próba została znacząco obniżona. W tym okresie wartość szeląga wynosiła ok. ¼ grosza.

Więcej w:
- S. Kubiak: Monety i stosunki monetarne w Prusach Królewskich w 2 połowie XV wieku, Wrocław 1986, s. 46, 47, 127
- [Próba srebra, waga i wartość szelągów Kazimierza Jagiellończyka](https://blognumizmatyczny.pl/2021/07/23/proba-srebra-waga-i-wartosc-szelagow-kazimierza-jagiellonczyka/)

<table class="center">
  <tr>
    <th>Nr kat.</th>
    <td>169</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1457-1520 (pośmiertnie)</td>
  </tr>
  <tr>
    <th>Nominał</th>
    <td>Szeląg miejski</td>
  </tr>
  <tr>
    <th>Mennica</th>
    <td>Toruń</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,29</td>
  </tr>
  <tr>
    <th>Średnica [mm]</th>
    <td>20</td>
  </tr>
  <tr>
    <th>Awers</th>
    <td><img src="images/0169 - 1446-1492 - szelag torunski - Kazimierz IV Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>W otoku perełkowym i w tarczy podwójny krzyż (herb Jagiellonów, drugorzędny znak królewski odnoszący się bardziej do osoby krola niż do Królestwa Polskiego). W otoku zewnętrznym legenda: ✠ KASIMIRVS DGR POLO</td>
  </tr>
  <tr>
    <th>Rewers</th>
    <td><img src="images/0169 - 1446-1492 - szelag torunski - Kazimierz IV Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W otoku perełkowym i w tarczy Orzeł pruski z koroną na szyi i mieczem nad swoim prawym skrzydłem (takie wyobrażenie Orła Pruskiego stało się odtąd godłem Prus, musiało być inne, bo dotychczasowy Orzeł był już wykorzystany na szelągach stanów, które były tej samej średnicy, lepszej próby i obiegały w tym samym czasie). W otoku zewnętrznym legenda: ✠ MONETA : TORVNENSI. Litery E odwrócone</td>
  </tr>
  <tr>
    <th>Literatura</th>
    <td>Kopicki 8222 R, Frynas P.18.11</td>
  </tr>
  <tr>
    <th>Uwagi</th>
    <td>Moneta bita jeszcze w latach 20-tych XVI wieku po śmierci króla.</td>
  </tr>
</table>

<table class="center">
  <tr>
    <th>Nr kat.</th>
    <td>170</td>
  </tr>
  <tr>
    <th>Rok</th>
    <td>brak</td>
  </tr>
  <tr>
    <th>Lata emisji</th>
    <td>1457-1520 (pośmiertnie)</td>
  </tr>
  <tr>
    <th>Nominał</th>
    <td>Szeląg miejski</td>
  </tr>
  <tr>
    <th>Mennica</th>
    <td>Gdańsk</td>
  </tr>
  <tr>
    <th>Materiał</th>
    <td>Ag</td>
  </tr>
  <tr>
    <th>Waga [g]</th>
    <td>1,41</td>
  </tr>
  <tr>
    <th>Średnica [mm]</th>
    <td>21</td>
  </tr>
  <tr>
    <th>Awers</th>
    <td><img src="images/0170 - 1446-1492 - szelag gdanski - Kazimierz IV Jagiellonczyk - awers.jpg"/></td>
  </tr>
  <tr>
    <th>Opis awersu</th>
    <td>W otoku perełkowym i w tarczy Orzeł jagielloński z głową w lewo (są wersje bez tarczy). Nad Orłem korona (lub czasem jej brak). W otoku zewnętrznym legenda: ✠ KASIMIRVS : R : POLON</td>
  </tr>
  <tr>
    <th>Rewers</th>
    <td><img src="images/0170 - 1446-1492 - szelag gdanski - Kazimierz IV Jagiellonczyk - rewers.jpg"/></td>
  </tr>
  <tr>
    <th>Opis rewersu</th>
    <td>W otoku perełkowym oraz w tarczy mały herb gdański. W otoku zewnętrznym legenda: ⦂ MONETA ⦂ CIVIT ⦂ DANCI • (półksiężyc) </td>
  </tr>
  <tr>
    <th>Literatura</th>
    <td>Kopicki 7239, Frynas P.18.9</td>
  </tr>
  <tr>
    <th>Uwagi</th>
    <td>Moneta bita jeszcze w latach 20-tych XVI wieku po śmierci króla.</td>
  </tr>
</table>


[Powrót](../)