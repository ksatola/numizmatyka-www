[Powrót](../)


## Generalne Gubernatorstwo (1939-1945)

### Sekcje
- [Wstęp](#m1)
- [Monety](#m2)
- [Zakończenie](#m3)


<a id='m1'></a>
### Wstęp
Generalgouvernement für die besetzten polnischen Gebiete (GG) utworzono na podstawie dekretu Adolfa Hitlera z dwunastego października 1939 r. W jego skład weszły okupowane ziemie Drugiej Rzeczypospolitej, które nie zostały wcielone do Rzeszy. Do Rzeszy wcielono województwa pomorskie, śląskie, poznańskie, łódzkie z Łodzią, Suwalszczyznę, północną i zachodnią część Mazowsza oraz zachodnie części województw krakowskiego i kieleckiego. W obrębie GG znalazły się województwa: kieleckie, krakowskie, lubelskie, część łódzkiego i warszawskiego, które podzielono na cztery dystrykty: krakowski, warszawski, radomski, lubelski. 1 sierpnia 1941 dołączono do Generalnego Gubernatorstwa województwa: lwowskie, stanisławskie, tarnopolskie i wołyńskie tworzące piąty dystrykt, galicyjski.

Na ziemiach wcielonych do Rzeszy natychmiast wycofano polskie pieniądze. Obowiązywała tam waluta niemiecka. Dla Generalnego Gubernatorstwa przewidziano coś w rodzaju ograniczonej autonomii. Początkowo w obiegu w GG były jednocześnie trzy waluty: złoty polski, marka niemiecka oraz asygnaty Kas Kredytowych Rzeszy. 20 listopada 1939 r. wycofano markę niemiecką z obiegu w GG.

Jednym z przejawów „autonomii” GG było utworzenie Banku Emisyjnego w Polsce (Dziennik Rozporządzeń Generalnego Gubernatora dla okupowanych polskich obszarów nr 14 z 23 grudnia 1939 r.) i zachowanie złotego, jako obowiązującej waluty. Bank Emisyjny uruchomiono 8 kwietnia 1940 r. Od razu rozpoczęto wymianę banknotów Banku Polskiego na banknoty Banku Emisyjnego w relacji 1:1.

Nie znamy żadnego okupacyjnego dokumentu formalnie wycofującego z obiegu przedwojenne polskie monety zdawkowe. W §13 rozporządzenia o Banku Emisyjnym w Polsce zapisano tylko, że bilety (banknoty) emitowane przez ten bank są „jedynym nieograniczonym ... środkiem płatniczym”, co nie wykluczało stosowania monet ograniczonego jakimiś zastrzeżeniami.

Niemieckie rozporządzenia wprowadzające do obiegu kolejne nominały monet nie zawierają informacji o tym, by miały one zastępować monety II Rzeczpospolitej. Można więc domniemywać, że wprowadzenie ich miało na celu stopniowe zastępowanie brązowego i niklowego bilonu, który stał się pożądanym źródłem surowca dla przemysłu wojennego. Wycofywany bilon kierowano do przetopienia. Srebro praktycznie zniknęło z rynku z powodu tezauryzacji oraz wymiany na banknoty wprowadzane przez okupanta.

Kolejną próbą uzyskania oszczędności było bicie monet 5-groszowych na krążkach z otworem. To rozwiązanie służące zaoszczędzeniu metalu jest częste wśród monet emitowanych podczas obu wielkich wojen XX wieku. Niewielki nakład pięciogroszówek GG spowodował, że w tym przypadku oszczędności wyniosły tylko około 1,5 tony cynku. Gdyby okupacja potrwała dłużej, większe nakłady dałyby odpowiednio większe oszczędności.

25 sierpnia 1941 wydano rozporządzenie o wprowadzeniu waluty złotowej w Okręgu Galizien (Galicja). Wymieniono w nim gatunki pieniądza II Rzeczypospolitej zachowujące ważność obiegu. Można na jego podstawie przyjąć, że i w pozostałej części GG były one legalnym pieniądzem.

Wycofywane monety zastępowano stopniowo monetami bitymi w metalach typowych dla wojennych emisji, w cynku i żelazie (stali), podobnie, jak miało to miejsce podczas poprzedniej wojny. Monety przeznaczone do obiegu w GG zachowały wzory monet przedwojennych.

Wszystkie nominały: 1, 5, 10, 20 i 50 groszy bito zgodnie z projektami Wojciecha Jastrzębowskiego, czasem tylko wprowadzając nieznaczne zmiany, np. w ułożeniu znaku mennicy. (Ch3. 307)

<a id='m2'></a>
### Monety

Większość jednogroszówek GG zachowała się bardzo dobrze i nosi nieznaczne ślady obiegu. Powodem była oczywiście inflacja. Jeśli przyjąć poziom cen żywności w roku 1940 za bazę, to już w roku następnym ceny wzrosły prawie 2,5 razy. Wskaźniki dla kolejnych lat wynosiły 4,5 7,5 i 1,03 odpowiednio. Mimo to, jednogroszówki bito jeszcze w roku 1944. (Ch3. 312)

<table class="center">
  <tr>
    <th>Nr kat.</th>
    <td>1120</td>
  </tr>
  <tr>
    <th>Rok</th>
    <td>1939</td>
  </tr>
  <tr>
    <th>Lata emisji</th>
    <td>1939 (ale były bite do 1944 roku)</td>
  </tr>
  <tr>
    <th>Nominał</th>
    <td>1 grosz GG</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cynk</td>
  </tr>
  <tr>
    <th>Waga [g]</th>
    <td>1,21</td>
  </tr>
  <tr>
    <th>Średnica [mm]</th>
    <td>14,78</td>
  </tr>
  <tr>
    <th>Awers</th>
    <td><img src="images/1120 - 1939 - 1 grosz - awers.jpg"/></td>
  </tr>
  <tr>
    <th>Opis awersu</th>
    <td>W centralnym punkcie godło (stylizowany Orzeł w koronie), powyżej rok pomiędzy dwoma rombami, w otoku napis RZECZPOSPOLITA POLSKA. Po bokach Orła  inicjały WJ projektanta. Znak mennicy warszawskiej (herb Kościesza) pod prawą nogą Orła</td>
  </tr>
  <tr>
    <th>Rewers</th>
    <td><img src="images/1120 - 1939 - 1 grosz - rewers.jpg"/></td>
  </tr>
  <tr>
    <th>Opis rewersu</th>
    <td>Nominał pomiędzy liściastymi ozdobnikami z lewej i prawej strony oraz napis GROSZ</td>
  </tr>
  <tr>
    <th>Literatura</th>
    <td>HPT. 282; Ch3. 2.3.1.a</td>
  </tr>
  <tr>
    <th>Uwagi</th>
    <td>Projektant: Wojciech Jastrzębowski<br /><br />W obiegu: 1941-12-17 - 1950-10-30<br /><br />Rant gładki</td>
  </tr>
</table>

Pięciogroszówki są najpóźniej wyemitowanymi monetami dla Generalnego Gubernatorstwa. Zmniejszając średnicę i stosując krążki z otworem, oprócz oszczędności materiału, ograniczono mylenie monet o nominałach 5 i 20 groszy, które przed wojną miały tę samą średnicę. Były wówczas łatwe do odróżnienia ze względu na różne metale. Szybko ciemniejące krążki cynkowe powodowałyby wielkie trudności w odróżnianiu obu nominałów od siebie. (Ch3. 316)

<table class="center">
  <tr>
    <th>Nr kat.</th>
    <td>1260</td>
  </tr>
  <tr>
    <th>Rok</th>
    <td>1939</td>
  </tr>
  <tr>
    <th>Lata emisji</th>
    <td>1939 (ale były bite do 1944 roku)</td>
  </tr>
  <tr>
    <th>Nominał</th>
    <td>5 groszy GG</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cynk</td>
  </tr>
  <tr>
    <th>Waga [g]</th>
    <td>1,7</td>
  </tr>
  <tr>
    <th>Średnica [mm]</th>
    <td>16</td>
  </tr>
  <tr>
    <th>Awers</th>
    <td><img src="images/1260 - 1939 - 5 groszy - awers.jpg"/></td>
  </tr>
  <tr>
    <th>Opis awersu</th>
    <td>W centralnym punkcie godło (stylizowany Orzeł w koronie), powyżej rok pomiędzy dwoma rombami, w otoku napis RZECZPOSPOLITA POLSKA. Po bokach Orła  inicjały WJ projektanta. Znak mennicy warszawskiej (herb Kościesza) pod prawą nogą Orła</td>
  </tr>
  <tr>
    <th>Rewers</th>
    <td><img src="images/1260 - 1939 - 5 groszy - rewers.jpg"/></td>
  </tr>
  <tr>
    <th>Opis rewersu</th>
    <td>Nominał pomiędzy liściastymi ozdobnikami z lewej i prawej strony oraz napis GROSZY</td>
  </tr>
  <tr>
    <th>Literatura</th>
    <td>HPT. 282; Ch3. 2.8.1.a</td>
  </tr>
  <tr>
    <th>Uwagi</th>
    <td>Projektant: nieznany, projekt Wojciecha Jastrzębowskiego zmodyfikowany rozporządzeniem Hansa Franka<br /><br />W obiegu: 1943-05-11 - 1950-10-30<br /><br />Rant gładki<br /><br /><a href="https://www.katalogmonet.pl/Monety-polskie/Nowy-rozdzia%C5%82-w-badaniach-5-grosz%C3%B3wki-z-dziurk%C4%85">Ciekawy artykuł na temat techniki bicia tej monety</a></td>
  </tr>
</table>

23 kwietnia 1940 roku Generalny Gubernator dla okupowanych polskich obszarów podpisał rozporządzenie o wypuszczeniu monet po 50, 20 i 10 groszy w Generalnym Gubernatorstwie. Nie ma dowodów na to, że podczas okupacji bito w Warszawie stalowe monety o nominale 50 groszy. Prawdopodobnie chodziło jedynie o puszczenie w powszechny obieg monet wybitych przed rozpoczęciem wojny. 

W niektórych katalogach podawana jest informacja, że cynkowe monety GG wybito stemplami przejętymi w 1939 r. z resztą wyposażenia mennicy. Stwierdzenie wydaje się błędne, bo monety niklowe z datą 1923 bito wprawdzie stemplami wykonanymi w Warszawie, ale w mennicach zagranicznych. Duże nakłady cynkowych dziesięcio- i dwudziestogroszówek wskazują co najwyżej na użycie zachowanych matryc do stempli, a nie samych stempli - jest nieprawdopodobne by mennica przechowywała tak długo zapas świeżych stempli. Ponadto, wbrew rozporządzeniu - „…wizerunki odpowiadają dotychczas wybijanym monetom…” - dodano znak mennicy, którego nie ma na monetach niklowych z datą 1923. Znak na 10- i 20-groszówce jest ułożony inaczej, niż na monetach niższych nominałów (oraz monetach bitych do wybuchu wojny). Nie wiadomo, czy dodano go na matrycy do stempli, czy umieszczano go dopiero na wykonywanych stemplach. (Ch3. 321)

<table class="center">
  <tr>
    <th>Nr kat.</th>
    <td>1207</td>
  </tr>
  <tr>
    <th>Rok</th>
    <td>1923</td>
  </tr>
  <tr>
    <th>Lata emisji</th>
    <td>1939 (ale były bite do 1944 roku)</td>
  </tr>
  <tr>
    <th>Nominał</th>
    <td>10 groszy GG</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cynk</td>
  </tr>
  <tr>
    <th>Waga [g]</th>
    <td>2,09</td>
  </tr>
  <tr>
    <th>Średnica [mm]</th>
    <td>17,5</td>
  </tr>
  <tr>
    <th>Awers</th>
    <td><img src="images/1207 - 1923 - 10 groszy - awers.jpg"/></td>
  </tr>
  <tr>
    <th>Opis awersu</th>
    <td>W centralnym punkcie godło (stylizowany Orzeł w koronie), powyżej rok pomiędzy dwoma rombami, w otoku napis RZECZPOSPOLITA POLSKA. Po bokach Orła  inicjały WJ projektanta. Znak mennicy warszawskiej (herb Kościesza) pod prawą nogą Orła (w innym kierunku niż na monetach II RP)</td>
  </tr>
  <tr>
    <th>Rewers</th>
    <td><img src="images/1207 - 1923 - 10 groszy - rewers.jpg"/></td>
  </tr>
  <tr>
    <th>Opis rewersu</th>
    <td>W polu nominał, pod nim napis GROSZY, wokoło wieniec dębowy</td>
  </tr>
  <tr>
    <th>Literatura</th>
    <td>HPT. 282; Ch3. 2.10.1.a</td>
  </tr>
  <tr>
    <th>Uwagi</th>
    <td>Projektant: Wojciech Jastrzębowski<br /><br />W obiegu: 1940-04-23 - 1950-10-30<br /><br />Rant gładki</td>
  </tr>
</table>

<table class="center">
  <tr>
    <th>Nr kat.</th>
    <td>1123</td>
  </tr>
  <tr>
    <th>Rok</th>
    <td>1923</td>
  </tr>
  <tr>
    <th>Lata emisji</th>
    <td>1939 (ale były bite do 1944 roku)</td>
  </tr>
  <tr>
    <th>Nominał</th>
    <td>20 groszy GG</td>
  </tr>
  <tr>
    <th>Mennica</th>
    <td>Warszawa</td>
  </tr>
  <tr>
    <th>Materiał</th>
    <td>Cynk</td>
  </tr>
  <tr>
    <th>Waga [g]</th>
    <td>3,05</td>
  </tr>
  <tr>
    <th>Średnica [mm]</th>
    <td>20,02</td>
  </tr>
  <tr>
    <th>Awers</th>
    <td><img src="images/1123 - 1923 - 20 groszy - awers.jpg"/></td>
  </tr>
  <tr>
    <th>Opis awersu</th>
    <td>W centralnym punkcie godło (stylizowany Orzeł w koronie), powyżej rok pomiędzy dwoma rombami, w otoku napis RZECZPOSPOLITA POLSKA. Po bokach Orła  inicjały WJ projektanta. Znak mennicy warszawskiej (herb Kościesza) pod prawą nogą Orła (w innym kierunku niż na monetach II RP)</td>
  </tr>
  <tr>
    <th>Rewers</th>
    <td><img src="images/1123 - 1923 - 20 groszy - rewers.jpg"/></td>
  </tr>
  <tr>
    <th>Opis rewersu</th>
    <td>W polu nominał, pod nim napis GROSZY, wokoło wieniec dębowy</td>
  </tr>
  <tr>
    <th>Literatura</th>
    <td>HPT. 282; Ch3. 2.12.1.a</td>
  </tr>
  <tr>
    <th>Uwagi</th>
    <td>Projektant: Wojciech Jastrzębowski<br /><br />W obiegu: 1940-04-23 - 1950-10-30<br /><br />Rant gładki</td>
  </tr>
</table>


<a id='m3'></a>
### Zakończenie
Wojna jeszcze trwała, gdy 24 sierpnia 1944 ukazał się Dekret Polskiego Komitetu Wyzwolenia Narodowego o emitowaniu biletów skarbowych, który między innymi ustanawiał środki płatnicze na terytorium Rzeczypospolitej Polskiej (bilon groszowy oraz czasowo bilon kopiejkowy). Legalne pozostały więc tylko monety o nominałach groszowych. Artykuł ten pozostawał w mocy aż do roku 1950. Unieważniła go dopiero niesławna ustawa z 28 października 1950 r. o zmianie systemu pieniężnego, która stwierdzała, że znakami pieniężnymi, mającymi obieg prawny, są wyłącznie banknoty i monety emitowane przez Narodowy Bank Polski i opiewające na złote lub grosze. Jako że Narodowy Bank Polski rozpoczął działalność w roku 1945, monety emitowane przez jego poprzednika, Bank Polski, zostały tą ustawą wyłączone z obiegu prawnego z dniem 30 października 1950 roku. (Ch3. 339)


[Powrót](../)